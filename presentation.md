Ανάπτυξη Εφαρμογών σε Προγραμματιστικό Περιβάλλον (ΑΕΠΠ)
========================================================

---
layout: true

## 2.1 Τι είναι αλγόριθμος.

???
2.1, 2.3: _2ω_

---
> Αλγόριθμος είναι μια πεπερασμένη σειρά ενεργειών, αυστηρά καθορισμένων και εκτελέσιμων σε πεπερασμένο χρόνο, που στοχεύουν στην επίλυση ενός προβλήματος.

.footnote[
  _Βιβλίο Μαθητή, &sect; 2.1, σελ.33_
]

---
> Κάθε αλγόριθμος απαραίτητα ικανοποιεί τα επόμενα κριτήρια.

- **Είσοδος (input)**. Καμία, μία ή περισσότερες τιμές δεδομένων πρέπει να δίνονται ως είσοδοι στον αλγόριθμο. Η περίπτωση που δεν δίνονται τιμές δεδομένων εμφανίζεται, όταν ο αλγόριθμος δημιουργεί και επεξεργάζεται κάποιες πρωτογενείς τιμές με τη βοήθεια συναρτήσεων παραγωγής τυχαίων αριθμών ή με τη βοήθεια άλλων απλών εντολών.
- **Έξοδος (output)**. Ο αλγόριθμος πρέπει να δημιουργεί τουλάχιστον μία τιμή δεδομένων ως αποτέλεσμα προς το χρήστη ή προς έναν άλλο αλγόριθμο.
- **Καθοριστικότητα (definiteness)**. Κάθε εντολή πρέπει να καθορίζεται χωρίς καμία αμφιβολία για τον τρόπο εκτέλεσής της. Λόγου χάριν, μία εντολή διαίρεσης πρέπει να θεωρεί και την περίπτωση όπου ο διαιρέτης λαμβάνει μηδενική τιμή.
- **Περατότητα (finiteness)**. Ο αλγόριθμος να τελειώνει μετά από πεπερασμένα βήματα εκτέλεσης των εντολών του. Μία διαδικασία που δεν τελειώνει μετά από ένα συγκεκριμένο αριθμό βημάτων δεν αποτελεί αλγόριθμο, αλλά λέγεται απλά υπολογιστική διαδικασία (computational procedure).
- **Αποτελεσματικότητα (effectiveness)**. Κάθε μεμονωμένη εντολή του αλγορίθμου να είναι απλή. Αυτό σημαίνει ότι μία εντολή δεν αρκεί να έχει ορισθεί, αλλά πρέπει να είναι και εκτελέσιμη.

.footnote[
  _Βιβλίο Μαθητή, &sect; 2.1, σελ.33_
]

---
layout: true

## 2.3 Περιγραφή και αναπαράσταση αλγορίθμων.

---
> Διάφοροι τρόποι αναπαράστασης ενός αλγορίθμου:

- με **ελεύθερο κείμενο (free text)**, που αποτελεί τον πιο ανεπεξέργαστο και αδόμητο τρόπο παρουσίασης αλγορίθμου. Έτσι εγκυμονεί τον κίνδυνο ότι μπορεί εύκολα να οδηγήσει σε μη εκτελέσιμη παρουσίαση παραβιάζοντας το τελευταίο χαρακτηριστικό των αλγορίθμων, δηλαδή την αποτελεσματικότητα.
- με **διαγραμματικές τεχνικές (diagramming techniques)**, που συνιστούν ένα γραφικό τρόπο παρουσίασης του αλγορίθμου. Από τις διάφορες διαγραμματικές τεχνικές που έχουν επινοηθεί, η πιο παλιά και η πιο γνωστή ίσως, είναι το διάγραμμα ροής (flow chart). Ωστόσο η χρήση διαγραμμάτων ροής για την παρουσίαση αλγορίθμων δεν αποτελεί την καλύτερη λύση, γι’ αυτό και εμφανίζονται όλο και σπανιότερα στη βιβλιογραφία και στην πράξη.
- με **φυσική γλώσσα (natural language)** κατά βήματα. Στην περίπτωση αυτή χρειάζεται προσοχή, γιατί μπορεί να παραβιασθεί το τρίτο βασικό χαρακτηριστικό ενός αλγορίθμου, όπως προσδιορίσθηκε προηγουμένως, δηλαδή το κριτήριο του καθορισμού.
- με **κωδικοποίηση (coding)**, δηλαδή με ένα πρόγραμμα γραμμένο είτε σε μία ψευδογλώσσα είτε σε κάποια γλώσσα προγραμματισμού που όταν εκτελεσθεί θα δώσει τα ίδια αποτελέσματα με τον αλγόριθμο.

.footnote[
  _Βιβλίο Μαθητή, &sect; 2.3, σελ.35_
]

---
layout: true

## 6.3 Φυσικές και τεχνητές γλώσσες.

???
6.3, 7.1, 7.2, 7.3, 7.4: _2ω_

---
> Οι γλώσσες προγραμματισμού αναπτύχθηκαν για να μπορεί ο προγραμματιστής να δίνει τις εντολές που πρέπει να εκτελέσει ο υπολογιστής. Χρησιμοποιούνται δηλαδή για την επικοινωνία του ανθρώπου και της μηχανής, όπως αντίστοιχα οι φυσικές γλώσσες χρησιμοποιούνται για την επικοινωνία μεταξύ των ανθρώπων. Οι γλώσσες προγραμματισμού, που είναι τεχνητές γλώσσες, ακολουθούν τις βασικές έννοιες και αρχές της γλωσσολογίας, επιστήμη που μελετά τις φυσικές γλώσσες.

> Μία γλώσσα προσδιορίζεται από το **αλφάβητό** της, το **λεξιλόγιό** της, τη **γραμματική** της και τέλος τη **σημασιολογία** της. 

.footnote[
  _Βιβλίο Μαθητή, &sect; 6.3, σελ.115_
]

---
- **Αλφάβητο** μίας γλώσσας καλείται το σύνολο των στοιχείων που χρησιμοποιείται από τη γλώσσα.
- Το **λεξιλόγιο** αποτελείται από ένα υποσύνολο όλων των ακολουθιών που δημιουργούνται από τα στοιχεία του αλφαβήτου, τις λέξεις που είναι δεκτές από τη γλώσσα.
- Η **Γραμματική** αποτελείται από το τυπικό ή τυπολογικό (accidence) και το συντακτικό (syntax). Τυπικό είναι το σύνολο των κανόνων που ορίζει τις μορφές με τις οποίες μία λέξη είναι αποδεκτή.
  - **Συντακτικό** είναι το σύνολο των κανόνων που καθορίζει τη νομιμότητα της διάταξης και της σύνδεσης των λέξεων της γλώσσας για τη δημιουργία προτάσεων. Η γνώση του συντακτικού επιτρέπει τη δημιουργία σωστών προτάσεων στις φυσικές γλώσσες, ενώ στις γλώσσες προγραμματισμού τη δημιουργία σωστών εντολών.
  -  Η **σημασιολογία** (Semantics) είναι το σύνολο των κανόνων που καθορίζει το νόημα των λέξεων και κατά επέκταση των εκφράσεων και προτάσεων που χρησιμοποιούνται σε μία γλώσσα. Στις γλώσσες προγραμματισμού οι οποίες είναι τεχνητές γλώσσες, ο δημιουργός της γλώσσας αποφασίζει τη σημασιολογία των λέξεων της γλώσσας.

.footnote[
  _Βιβλίο Μαθητή, &sect; 6.3, σελ.115_
]

---
### Διαφορές φυσικών και τεχνητών γλωσσών

- **Δυνατότητα εξέλιξης**
  - **Οι φυσικές γλώσσες εξελίσσονται συνεχώς**, νέες λέξεις δημιουργούνται, κανόνες γραμματικής και σύνταξης αλλάζουν με την πάροδο του χρόνου.
  - **Οι τεχνητές γλώσσες χαρακτηρίζονται από στασιμότητα**, αφού κατασκευάζονται συνειδητά για ένα συγκεκριμένο σκοπό.
- **Οι γλώσσες προγραμματισμού βελτιώνονται και μεταβάλλονται από τους δημιουργούς τους**, με σκοπό να διορθωθούν αδυναμίες ή να καλύψουν μεγαλύτερο εύρος εφαρμογών ή τέλος να ακολουθήσουν τις νέες εξελίξεις.
- **Οι γλώσσες προγραμματισμού αλλάζουν σε επίπεδο διαλέκτου** (για παράδειγμα GW-Basic και QuickBasic) **ή σε επίπεδο επέκτασης** (για παράδειγμα Basic και Visual Basic).

.footnote[
  _Βιβλίο Μαθητή, &sect; 6.3, σελ.116_
]

---
layout: true

## 7.1 Το αλφάβητο της ΓΛΩΣΣΑΣ.

---
- Γράμματα
  - Κεφαλαία ελληνικού αλφαβήτου (Α-Ω)
  - Πεζά ελληνικού αλφαβήτου (α-ω)
  - Κεφαλαία λατινικού αλφαβήτου (Α-Ζ)
  - Πεζά λατινικού αλφαβήτου (a-z)
- Ψηφία 0-9
- Ειδικοί χαρακτήρες
  - `. , : _ '`
  - `+ - * / ^`
  - `= < >`
  - `[ ] ( )`
  - `! &`
  - _κενός χαρακτήρας_

---
layout: true

## 7.2 Τύποι δεδομένων.

???
7.4 πρώτα?

---
- **Ακέραιος τύπος**: Ο τύπος αυτός περιλαμβάνει τους ακέραιους που είναι γνωστοί από τα μαθηματικά. Οι ακέραιοι μπορούν να είναι θετικοί, αρνητικοί ή μηδέν.
  - Παραδείγματα ακεραίων: `1`, `3409`, `0`, `-980`.
- **Πραγματικός τύπος**: Ο τύπος αυτός περιλαμβάνει τους πραγματικούς αριθμούς που γνωρίζουμε από τα μαθηματικά.
  - Οι αριθμοί `3.14159`, `2.71828`, `-112.45`, `0.45` είναι πραγματικοί αριθμοί.
  - Και οι πραγματικοί αριθμοί μπορούν να είναι θετικοί, αρνητικοί ή μηδέν.
- **Χαρακτήρας**: Ο τύπος αυτός αναφέρεται τόσο σε ένα χαρακτήρα όσο και μία σειρά χαρακτήρων. Τα δεδομένα αυτού του τύπου μπορούν να περιέχουν οποιονδήποτε χαρακτήρα παράγεται από το πληκτρολόγιο. 
  - Παραδείγματα χαρακτήρων είναι 'Κ', 'Κώστας', 'σήμερα είναι Τετάρτη', 'Τα πολλαπλάσια του 15 είναι'.
  - Οι χαρακτήρες πρέπει υποχρεωτικά να βρίσκονται μέσα σε απλά εισαγωγικά, ' '.
  - Τα δεδομένα αυτού του τύπου, επειδή περιέχουν τόσο αλφαβητικούς όσο και αριθμητικούς χαρακτήρες, ονομάζονται συχνά αλφαριθμητικά.
- **Λογικός**: Αυτός ο τύπος δέχεται μόνο δύο τιμές: `ΑΛΗΘΗΣ` και `ΨΕΥΔΗΣ`. Οι τιμές αντιπροσωπεύουν αληθείς ή ψευδείς συνθήκες.

.footnote[
  _Βιβλίο Μαθητή, &sect; 7.2, σελ.128_
]

---
- Στην πραγματικότητα τα δεδομένα καταχωρούνται στη μνήμη του υπολογιστή καταλαμβάνοντας συγκεκριμένο αριθμό θέσεων (bytes).
- Ανάλογα με τον τύπο του δεδομένου και το διατιθέμενο αριθμό bytes ποικίλλει και το εύρος τιμών που μπορούν να λάβουν. Έτσι στον υπολογιστή διαθέτουμε ένα υποσύνολο ακεραίων ή πραγματικών αριθμών. Συνήθεις τύποι δεδομένων στις διάφορες γλώσσες προγραμματισμού είναι ο ακέραιος (integer) σε 1, 2 ή 4 bytes και ο πραγματικός (real) σε 4 ή 8 bytes.

.footnote[
  _Βιβλίο Μαθητή, &sect; 7.2, Σημείωση, σελ.128_
]

---
- Γιατί είναι αναγκαίοι oι τύποι δεδομένων και η δήλωσή τους;
  - `9` ≠ `'9'`
    - `00111011` ≠ `00001001`
  - `2005` ≠ `'2005'`
    - `2005`   => `‭00000000000000000000011111010101‬`
    - `'2005'` => `‭00110010‬ ‭00110000‬ ‭00110000‬ ‭00110101‬` 
      - Πίνακας ASCII (http://www.asciitable.com/)
  - `ΑΛΗΘΗΣ` ≠ `'ΑΛΗΘΗΣ'`
- Γιατί υπάρχουν ακέραιες και πραγματικές τιμές, ενώ οι ακέραιοι είναι υποσύνολο των πραγματικών;

---
### Παραδείγματα (Θέματα Πανελλαδικών)

- [2009 / Θέμα 1ο - Δ][themata_2009] ([Λύσεις][lyseis_2009])

---
layout: true

## 7.3 Σταθερές.

---
> Οι σταθερές (constants) είναι προκαθορισμένες τιμές που δεν μεταβάλλονται κατά τη διάρκεια εκτέλεσης του προγράμματος. Οι σταθερές είναι αντίστοιχου τύπου δεδομένων, δηλαδή **ακέραιες**, **πραγματικές**, **αλφαριθμητικές** (χαρακτήρες) ή **λογικές**.

.footnote[
  _Βιβλίο Μαθητή, &sect; 7.3, σελ.128_
]

---
### Σύνταξη

```
ΣΤΑΘΕΡΕΣ
  <Όνομα-1> = <σταθερή-τιμή-1>
  <Όνομα-2> = <σταθερά-τιμή-2>
  ...
  <Όνομα-ν> = <σταθερά-τιμή-ν>
```

---
### Παραδείγματα

```
ΣΤΑΘΕΡΕΣ
  π = 3.14159
  e = 2.71828
  μαθητές_ανά_τάξη = 27
  ΦΠΑ = 0.24                        ! Γιατί όχι Φ.Π.Α. = 24%;
  ΟΝΟΜΑ_ΣΧΟΛΕΙΟΥ = 'ΓΕΛ Πόρου' 
```
---
### Χρησιμότητα

- Είναι αναγκαία η χρήση σταθερών;
- Μπορεί να χρησιμοποιηθούν μεταβλητές στη θέση των σταθερών;
- Ποια πλεονεκτήματα έχει η χρήση τους;

---
### Ονόματα (Κανόνες)

- Κάθε πρόγραμμα, καθώς και τα δεδομένα που χρησιμοποιεί (συμβολικές σταθερές και μεταβλητές) έχουν ένα όνομα, με το οποίο αναφερόμαστε σε αυτά.
- Τα ονόματα αυτά μπορούν να αποτελούνται από γράμματα πεζά ή κεφαλαία του ελληνικού ή του λατινικού αλφαβήτου (Α-Ω, Α-Ζ), ψηφία (0-9) καθώς και τον χαρακτήρα κάτω παύλα (underscore) ( _ ), ενώ πρέπει υποχρεωτικά να αρχίζουν με γράμμα. 
- Επειδή μερικές λέξεις χρησιμοποιούνται από την ίδια τη ΓΛΩΣΣΑ για συγκεκριμένους λόγους, όπως οι λέξεις `ΠΡΟΓΡΑΜΜΑ`, `ΑΚΕΡΑΙΕΣ`, `ΠΡΑΓΜΑΤΙΚΕΣ`, `ΑΝ` κ.λπ., αυτές οι λέξεις δεν μπορούν να χρησιμοποιηθούν ως ονόματα και αποκαλούνται **δεσμευμένες λέξεις**.

---
### Παραδείγματα

-  Ονόματα που είναι αποδεκτά από τη ΓΛΩΣΣΑ:
  - `Α`
  - `Όνομα` 
  - `Τιμή` 
  - `Τυπική_Απόκλιση` 
  - `Α100`
  - `ΦΠΑ` 
  - `μέγιστο` 
  - `Υπολογισμός_Ταχύτητας` 
-  Ονόματα που δεν είναι αποδεκτά:
  - `100Α`
  - `Μέση Τιμή` 
  - `Κόστος$` 
  - `ΑΚΕΡΑΙΕΣ`

---
- Δήλωση πριν τις μεταβλητές ***
- Γιατί δεν χρειάζεται η δήλωση τύπου μιας σταθεράς;
- Μια σταθερά δεν μπορεί να είναι στα αριστερά μια εντολές εκχώρησης ***

---
layout: true

## 7.4 Μεταβλητές.

---
> Μια μεταβλητή παριστάνει μία ποσότητα που η τιμή της μπορεί να μεταβάλλεται.

- Οι μεταβλητές αντιστοιχούνται από το μεταγλωττιστή σε συγκεκριμένες θέσεις μνήμης του υπολογιστή. 
- Η τιμή της μεταβλητής είναι η τιμή που βρίσκεται στην αντίστοιχη θέση μνήμης και μπορεί να μεταβάλλεται κατά τη διάρκεια της εκτέλεσης του προγράμματος.
- Η ΓΛΩΣΣΑ επιτρέπει τη χρήση μεταβλητών των τεσσάρων τύπων που αναφέρθηκαν, δηλαδή ακεραίων, πραγματικών, χαρακτήρων και λογικών, ενώ η δήλωση του τύπου κάθε μεταβλητής γίνεται υποχρεωτικά στο τμήμα δήλωσης μεταβλητών.
-  Το όνομα κάθε μεταβλητής ακολουθεί τους κανόνες δημιουργίας ονομάτων, δηλαδή αποτελείται από γράμματα, ψηφία καθώς και τον χαρακτήρα `_`, ενώ το όνομα κάθε μεταβλητής είναι μοναδικό για κάθε πρόγραμμα.

.footnote[
  _Βιβλίο Μαθητή, &sect; 7.4, σελ.129_
]

---
### Έννοια μεταβλητής ως περιοχή μνήμης.

- Όταν δηλώνεται μια μεταβλητή τότε δεσμεύεται μια περιοχή μνήμης.
- Θυμίζει τα `MS`, `M+`, `M-`, `MR` στα "κομπιουτεράκια" χειρός
    - `MS` <=> `Μ <- 1`
    - `M+` <=> `Μ <- Μ + 1`
    - `M-` <=> `Μ <- Μ - 1`
    - `MR` <=> `ΓΡΑΨΕ Μ`

---
### Σύνταξη

```
ΜΕΤΑΒΛΗΤΕΣ
  <τύπος-1>: <Λίστα-μεταβλητών-1>
  <τύπος-2>: <Λίστα-μεταβλητών-2>
  ...
  <τύπος-ν>: <Λίστα-μεταβλητών-ν> 
```

---
### Παραδείγματα

```
ΜΕΤΑΒΛΗΤΕΣ
    ΠΡΑΓΜΑΤΙΚΕΣ: Εμβαδόν, A
    ΑΚΕΡΑΙΕΣ: ΤΙΜΗ, Ν
    ΧΑΡΑΚΤΗΡΕΣ: Όνομα
    ΛΟΓΙΚΕΣ: Έλεγχος 
```

---
- Το όνομα των μεταβλητών μπορεί να είναι οποιοσδήποτε συνδυασμός χαρακτήρων
- Είναι καλή πρακτική να χρησιμοποιούνται ονόματα τα οποία να υπονοούν το περιεχόμενό τους, 
  - Κάνουν το πρόγραμμα ευκολότερο στην ανάγνωσή του και στην κατανόησή του. Για παράδειγμα,
  - Π.χ. στον υπολογισμό του εμβαδού είναι προτιμότερη η χρήση του ονόματος `ΕΜΒΑΔΟ` για την αντίστοιχη μεταβλητή, από ένα όνομα που αποτελείται από ένα μόνο γράμμα όπως `Ε` ή `Α` ή ένα οποιοδήποτε τυχαίο όνομα που δεν ανάγει στο πραγματικό περιεχόμενο της μεταβλητής όπως `Τιμή`.
- Συνιστάται τα ονόματα των μεταβλητών και των σταθερών να ανάγουν στο περιεχόμενό τους.

---
layout: true

## 7.5 Αριθμητικοί τελεστές.

???
7.5, 7.6, 7.7: _1ω_

---
- Ποιοι είναι οι αριθμητικοί τελεστές;
  - `+ - * / ^`
  - `MOD DIV` 

---
### `MOD` και `DIV`    

- `x mod y ∈ [0, y-1]`
- `x mod 0 → ? --- x div 0 → ?`
- `x mod 1 → 0 --- x div 1 → x`
- `x mod x → 0 --- x div x → 1`
- `x mod y → x --- x div y → 0,	όταν x < y`
- `x div y * y + x mod y = x`

---
### `MOD` με αρνητικούς αριθμούς:
    
- `(-4) MOD 3 = 2`
    - `x MOD y  <=> (x+y) MOD y`
    - `4 MOD (-3) = -2`
- `x MOD –y <=> -((-x) MOD y)` 

---
### Συχνές χρήσης του div και του mod.
    
- Έλεγχος αν ένας αριθμός είναι άρτιος ή περιττός.
  - `x mod ? == ?` 
- Τι μέρα είναι η 257 μέρα ενός χρόνου αν η πρώτη μέρα του έτους είναι Κυριακή;
- Αν ένα σινεμά έχει 10 σειρές με 8 καθίσματα σε κάθε σειρά, σε ποια σειρά και ποια γραμμή θα κάτσει ο No. 37 θεατής;

---
layout: true

## 7.6 Συναρτήσεις.

---

- `ΗΜ(Χ)` Υπολογισμός ημιτόνου 
- `ΣΥΝ(Χ)` Υπολογισμός συνημιτόνου
- `ΕΦ(Χ)` Υπολογισμός εφαπτομένης
- `Τ_Ρ(Χ)` Υπολογισμός τετραγωνικής ρίζας
- `ΛΟΓ(Χ)` Υπολογισμός φυσικού λογαρίθμου
- `Ε(Χ)` Υπολογισμός του `e`<sup>`x`</sup>
- `Α_Μ(Χ)` Ακέραιο μέρος του `Χ`
- `Α_Τ(Χ)` Απόλυτη τιμή του `Χ`

---
- Οι `ΗΜ(x)`, `ΣΥΝ(x)` και `ΕΦ(x)` δέχονται παράμετρο σε μοίρες
- `Α_Μ(x) <= x < Α_Μ(x) + 1`
- Στην `Α_Τ(x)` το `x` μπορεί να είναι είτε ακέραιος (και να επιστραφεί ακέραιος) είτε πραγματικός (και να επιστραφεί πραγματικός)

---
layout: true

## 7.7 Αριθμητικές εκφράσεις.

---
### Προτεραιότητα / Ιεραρχία

Οι πράξεις που παρουσιάζονται σε μια έκφραση εκτελούνται σύμφωνα με την επόμενη ιεραρχία

1. Ύψωση σε δύναμη
1. Πολλαπλασιασμός και διαίρεση
1. Πρόσθεση και αφαίρεση

---
- Παρενθέσεις, τελεστές με ίδια προτεραιότητα
- Αναγκαιότητα παρενθέσεων
    - Κλάσματα
        - Σίγουρα όταν υπάρχουν οι τελεστές `+` και `-`
    - Αριθμητική έκφραση σε δύναμη
        - Π.χ. `Δ^(1/2)`
    - κ.λπ.

---
### Παραδείγματα (Θέματα Πανελλαδικών)

- [2008 / Θέμα 1ο - Δ][themata_2008] ([Λύσεις][lyseis_2008])
- [2015 επάν. / Θέμα A - 5][themata_epan_2015] ([Λύσεις][lyseis_epan_2015])

---
layout: true

## 7.8 Εντολή εκχώρησης.

???
7.8, 2.4.1, 7.9, 7.10: _1ω_

---
### Σύνταξη

```
<Όνομα-Μεταβλητής> <- <έκφραση>
```

---
### Παραδείγματα

```
A <- 132
ΜΗΝΑΣ <- 'Ιανουάριος'
π <- 3.14                   ! Καλύτερα σε σταθερά

Περίμετρος <- 2 * π * R
ΕΜΒΑΔΟΝ <- π * R ^ 2

Δ <- β^2 - 4*α*γ
ρ1 <- (-β + Τ_Ρ(Δ)) / (2*α)

x <- x + 1
``` 

---
### Παραδείγματα (Θέματα Πανελλαδικών)

- [2009 / Θέμα 1ο - Β.2][themata_2009] ([Λύσεις][lyseis_2009])

---
### Συζητήστε

- Αντιμετάθεση μεταβλητών

---
layout: false

## 2.4 Βασικές συνιστώσες/εντολές ενός αλγόριθμου 

---
layout: true

## 2.4.1 Δομή Ακολουθίας

---
> Η ακολουθιακή δομή εντολών (σειριακών βημάτων) χρησιμοποιείται πρακτικά για την αντιμετώπιση απλών προβλημάτων, όπου είναι δεδομένη η σειρά εκτέλεσης ενός συνόλου ενεργειών. Ένα απλό παράδειγμα από την καθημερινή ζωή είναι η ακολουθία οδηγιών μίας συνταγής μαγειρικής με στόχο την κατασκευή ενός φαγητού. Τα βήματα και οι ποσότητες που πρέπει να ακολουθηθούν είναι συγκεκριμένα και οι οδηγίες απόλυτα καθορισμένες και σαφείς.

.footnote[
  _Βιβλίο Μαθητή, &sect; 2.4.1, σελ.36_
]

---
- **Σταθερές** (constants). Με τον όρο αυτό αναφερόμαστε σε προκαθορισμένες τιμές που παραμένουν αμετάβλητες σε όλη τη διάρκεια της εκτέλεσης ενός αλγορίθμου. Οι σταθερές διακρίνονται σε
    - αριθμητικές, π.χ. `123`, `+5`, `-1.25`
    - αλφαριθμητικές (χαρακτήρων) π.χ. `'Τιμή'`, `'Κατάσταση αποτελεσμάτων'`
    - λογικές που είναι ακριβώς δύο, `Αληθής` και `Ψευδής`
- **Μεταβλητές** (variables). Μια μεταβλητή είναι ένα γλωσσικό αντικείμενο, που χρησιμοποιείται για να παραστήσει ένα στοιχείο δεδομένου. Στη μεταβλητή εκχωρείται μια τιμή, η οποία μπορεί να αλλάζει κατά τη διάρκεια εκτέλεσης του αλγορίθμου. Ανάλογα με το είδος της τιμής που μπορούν να λάβουν, οι μεταβλητές διακρίνονται σε αριθμητικές, αλφαριθμητικές και λογικές.
- **Τελεστές** (operators). Πρόκειται για τα γνωστά σύμβολα που χρησιμοποιούνται στις διάφορες πράξεις. Οι τελεστές διακρίνονται σε αριθμητικούς, λογικούς και συγκριτικούς.
- **Εκφράσεις** (expressions). Οι εκφράσεις διαμορφώνονται από τους τελεστέους (operands), που είναι σταθερές και μεταβλητές και από τους τελεστές. Η διεργασία αποτίμησης μιας έκφρασης συνίσταται στην απόδοση τιμών στις μεταβλητές και στην εκτέλεση των πράξεων. Η τελική τιμή μιας έκφρασης εξαρτάται από την ιεραρχία των πράξεων και τη χρήση των παρενθέσεων. Μια έκφραση μπορεί να αποτελείται από μια μόνο μεταβλητή ή σταθερά μέχρι μια πολύπλοκη μαθηματική παράσταση.

.footnote[
  _Βιβλίο Μαθητή, &sect; 2.4.1, σελ.37_
]

---
### Συζητήστε

- `'2005'` = `2005` ?
- `'ΑΛΗΘΗΣ'` = `ΑΛΗΘΗΣ` ?

---
### Παραδείγματα (Θέματα Πανελλαδικών)

- [2012 / Θέμα A - A2][themata_2012] ([Λύσεις][lyseis_2012])

---
layout: true

## 7.9 Εντολές εισόδου-εξόδου.

---
### `ΔΙΑΒΑΣΕ`

> Η εντολή `ΔΙΑΒΑΣΕ` ακολουθείται πάντοτε από ένα ή περισσότερα ονόματα μεταβλητών. Αν υπάρχουν περισσότερες από μία μεταβλητές, τότε αυτές χωρίζονται με κόμμα (,). Κατά την εκτέλεση του προγράμματος η εντολή `ΔΙΑΒΑΣΕ` διακόπτει την εκτέλεσή του και το πρόγραμμα περιμένει την εισαγωγή από το πληκτρολόγιο τιμών, που θα εκχωρηθούν στις μεταβλητές. Μετά την ολοκλήρωση της εντολής η εκτέλεση του προγράμματος συνεχίζεται με την επόμενη εντολή.

.footnote[
  _Βιβλίο Μαθητή, &sect; 7.9, σελ.133_
]

---
#### Σύνταξη

```
ΔΙΑΒΑΣΕ <λίστα-μεταβλητών>
```

#### Παραδείγματα

```
ΔΙΑΒΑΣΕ Ποσότητα, Τιμή 
```

---
### `ΓΡΑΨΕ`

> Η εντολή `ΓΡΑΨΕ` έχει ως αποτέλεσμα την εμφάνιση τιμών στη μονάδα εξόδου. Συσκευή εξόδου μπορεί να είναι η οθόνη του υπολογιστή, ο εκτυπωτής, βοηθητική μνήμη ή γενικά οποιαδήποτε συσκευή εξόδου έχει οριστεί στο πρόγραμμα. Για τα παραδείγματα αυτού του κεφαλαίου θεωρούμε ότι η εμφάνιση γίνεται πάντοτε στην οθόνη.
> Η λίστα των στοιχείων μπορεί να περιέχει σταθερές τιμές και ονόματα μεταβλητών. Κατά την εκτέλεση του προγράμματος η εντολή ΓΡΑΨΕ προκαλεί την εμφάνιση στην οθόνη των σταθερών τιμών. Όταν κάποιο όνομα μεταβλητής περιέχεται στη λίστα, τότε αρχικά ανακτάται η τιμή της και στη συνέχεια η τιμή αυτή εμφανίζεται στην οθόνη.
> Η χρήση της εντολής `ΓΡΑΨΕ` είναι κυρίως η εμφάνιση μηνυμάτων από τον υπολογιστή, καθώς και αποτελεσμάτων που περιέχονται στις μεταβλητές.

.footnote[
  _Βιβλίο Μαθητή, &sect; 7.9, σελ.133_
]

---
#### Σύνταξη

```
ΓΡΑΨΕ <λίστα-στοιχείων>
```

#### Παραδείγματα

```
ΓΡΑΨΕ 'Η τετραγωνική ρίζα του', Α, ' είναι: ', ΡΙΖΑ 
```

---
#### Συζητήστε

- `ΓΡΑΨΕ 'x=', x, 'y=', 'y'`
    - Τι λογικό λάθος πιθανότατα έχει; 

---
layout: true

## 7.10 Δομή προγράμματος.

???
_1ω_

---
## Παράδειγμα

```
ΠΡΟΓΡΑΜΜΑ Κόστος_Υπολογιστών
! Πρόγραμμα υπολογισμού κόστους παραγγελίας υπολογιστών
ΣΤΑΘΕΡΕΣ
    ΦΠΑ=0.18
ΜΕΤΑΒΛΗΤΕΣ
    ΑΚΕΡΑΙΕΣ: Ποσότητα, Τιμή_μονάδας, Κόστος
    ΠΡΑΓΜΑΤΙΚΕΣ: Αξία_ΦΠΑ, Συνολικό_κόστος
ΑΡΧΗ
    ! Εισαγωγή δεδομένων
    ΓΡΑΨΕ 'Δώσε την ποσότητα της παραγγελίας'
    ΔΙΑΒΑΣΕ Ποσότητα

    ΓΡΑΨΕ 'Δώσε την τιμή του υπολογιστή'
    ΔΙΑΒΑΣΕ Τιμή_μονάδας

    ! Υπολογισμοί
    Κόστος <- Ποσότητα * Τιμή_μονάδας
    Αξία_ΦΠΑ <- Κόστος * ΦΠΑ
    Συνολικό_κόστος <- Κόστος+Αξία_ΦΠΑ

    ! Εμφάνιση αποτελεσμάτων
    ΓΡΑΨΕ 'Το κόστος των', Ποσότητα, 'υπολογ. είναι ', Κόστος
    ΓΡΑΨΕ 'Η αξία του ΦΠΑ είναι', Αξία_ΦΠΑ
    ΓΡΑΨΕ 'Το συνολικό κόστος είναι', Συνολικό_κόστος
ΤΕΛΟΣ_ΠΡΟΓΡΑΜΜΑΤΟΣ
```

---
- Κάθε μεταβλητή **πρέπει** να εμφανίζεται είτε ως όρισμα μιας εντολής εισόδου, π.χ. `ΔΙΑΒΑΣΕ χ`, είτε στην αριστερή μεριά μιας εντολής εκχώρησης, π.χ. `χ <- α + β`
- Η στοίχιση των εντολών (indentation) **δεν** είναι υποχρεωτική.

--
- Αν ο πρώτος χαρακτήρας είναι το θαυμαστικό `!`, σημαίνει ότι αυτή η γραμμή περιέχει σχόλια και όχι εκτελέσιμες εντολές.
    - Αν δεν είναι ο πρώτος χαρακτήρας, ο μεταγλωττιστής αγνοεί κάθε χαρακτήρα δεξιά του `!` (καθώς και τον ίδιο το χαρακτήρα `!`).
- Αν μία εντολή πρέπει να συνεχιστεί και στην επόμενη γραμμή, τότε ο πρώτος χαρακτήρας αυτής της γραμμής πρέπει να είναι ο χαρακτήρας `&`

---

[themata_epan_2003]: http://www.aepp.edu.gr/wp-content/uploads/2010/04/aepp_2003_imerisia_epanaliptikes.pdf

[themata_epan_2006]: http://www.aepp.edu.gr/wp-content/uploads/2010/04/aepp_2006_imerisia_epanaliptikes.pdf
[lyseis_epan_2006]:  http://www.aepp.edu.gr/wp-content/uploads/2011/07/lyseis_aepp_2008_epanaliptikes.pdf

[themata_2008]: http://www.aepp.edu.gr/wp-content/uploads/2010/04/aepp_2008_imerisia_epanaliptikes.pdf
[lyseis_2008]:  http://www.aepp.edu.gr/wp-content/uploads/2011/07/lyseis_aepp_2008_epanaliptikes.pdf

[themata_2009]: http://www.aepp.edu.gr/wp-content/uploads/2010/04/aepp_2009_imerisia.pdf
[lyseis_2009]:  http://www.aepp.edu.gr/wp-content/uploads/2010/04/lyseis_aepp_2009.pdf

[themata_epan_2009]: http://www.aepp.edu.gr/wp-content/uploads/2010/04/aepp_2009_imerisia_epanaliptikes.pdf
[lyseis_epan_2009]:  http://www.aepp.edu.gr/wp-content/uploads/2011/07/lyseis_aepp_2009_epanaliptikes.pdf

[themata_epan_2010]: http://www.aepp.edu.gr/wp-content/uploads/2010/04/aepp_2010_imerisia_epanaliptikes.pdf
[lyseis_epan_2010]:  http://www.aepp.edu.gr/wp-content/uploads/2010/04/lyseis_aepp_2010_epanaliptikes.pdf

[themata_2011]: http://www.aepp.edu.gr/wp-content/uploads/2010/04/aepp_2011_imerisia.pdf
[lyseis_2011]:  http://www.aepp.edu.gr/wp-content/uploads/2010/04/lyseis_aepp_2011.pdf

[themata_epan_2011]: http://www.aepp.edu.gr/wp-content/uploads/2010/04/aepp_2011_imerisia_epanaliptikes.pdf
[lyseis_epan_2011]:  http://www.aepp.edu.gr/wp-content/uploads/2010/04/lyseis_aepp_2011_epanaliptikes.pdf

[themata_2012]: http://www.aepp.edu.gr/wp-content/uploads/2011/07/aepp_2012_imerisia.pdf
[lyseis_2012]:  http://www.aepp.edu.gr/wp-content/uploads/2011/07/lyseis_aepp_2012.pdf

[themata_epan_2012]: http://www.aepp.edu.gr/wp-content/uploads/2011/07/aepp_2012_imerisia_epanaliptikes.pdf
[lyseis_epan_2012]:  http://www.aepp.edu.gr/wp-content/uploads/2011/07/lyseis_aepp_2012_epanaliptikes.pdf

[themata_2014]: http://www.aepp.edu.gr/wp-content/uploads/2011/07/aepp_2014_imerisia.pdf
[lyseis_2014]:  http://www.aepp.edu.gr/wp-content/uploads/2011/07/lyseis_aepp_2014.pdf

[themata_2015]: http://www.aepp.edu.gr/wp-content/uploads/2011/07/aepp_2015_imerisia.pdf
[lyseis_2015]:  http://www.aepp.edu.gr/wp-content/uploads/2011/07/lyseis_aepp_2015.pdf

[themata_epan_2015]: http://www.aepp.edu.gr/wp-content/uploads/2011/07/aepp_2015_imerisia_epanaliptikes.pdf
[lyseis_epan_2015]:  http://www.aepp.edu.gr/wp-content/uploads/2011/07/lyseis_aepp_2015_epanaliptikes.pdf
